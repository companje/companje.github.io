====== Maxima opent nieuwe Bibliotheek Wassenaar ======
Over een maand wordt de nieuwe bibliotheek van Wassenaar geopend door Prinses Máxima. Op deze bijzondere dag wordt ook de tweede permanent opgestelde Globe4D gepresenteerd. De bibliotheek van Wassenaar heeft besloten een Globe4D aan te schaffen en gaat daarmee interactieve kaarten over het verplaatsen van de mensheid over de aarde laten zien.

<blockquote>Prinses Máxima opent 29 juni 2009 nieuwe openbare bibliotheek in Wassenaar Hare Koninklijke Hoogheid Prinses Máxima der Nederlanden opent maandagmiddag 29 juni de nieuwe openbare bibliotheek in Wassenaar.
De nieuwe bibliotheek in Wassenaar, onderdeel van de Stichting Openbare Bibliotheek Voorschoten - Wassenaar, komt tegemoet aan de wensen van deze tijd. Zo wordt veel informatie digitaal aangeboden. Er zijn bijvoorbeeld 500 buitenlandse kranten dagelijks online beschikbaar.
Tevens is veel aandacht uitgegaan naar de jeugdafdeling die onderverdeeld is naar leeftijd. Op deze afdeling staat een aquarium waar kinderen via een computer kunnen leren over de zee, biotopen en landen waar de vissen vandaan komen. **De oudere jeugd kan via een vierdimensionale globe op interactieve wijze de wereld ontdekken.**
Daarnaast beschikt de bibliotheek over een filmhuis. Naast een wekelijkse programmering is de filmzaal ook beschikbaar voor lezingen en culturele activiteiten.</blockquote>


{{tag>}}


~~DISCUSSION~~
