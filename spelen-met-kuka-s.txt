====== Spelen met Kuka's ======
Van 19 t/m 23 maart zit ik samen met Dora en [[De Spullenmannen]] in Arhus in Denemarken om te spelen met twee gigantische Kuka's, mens-grote robots van het type die je op het plaatje ziet.

{{blog:groeten-uit-arhus.jpg?500|Groeten uit Arhus}}

<blockquote>We gaan daar met Mads Wahlberg werken aan een interactie met de Kuka robots die de Spullenmannen afgelopen najaar aan hem hebben overgedaan. Mads heeft in Aarhus een aantal technisch vaardige enthousiastelingen verzameld in een robot-clubje dat elke woensdagavond aan de robots sleutelt. Ze hebben inmiddels wat hardware gebakken die de servo-motoren van de robot direct kan aansturen en ook is het nu gelukt om de resolvers uit te lezen zodat er ook positie-data terug gestuurd kan worden. Dat betekent dat er een eigen robot-sturing gebouwd kan gaan worden die live is bij te sturen waardoor er een interessante real-time interactie mogelijk wordt.

Het plan is nu om op donderdag 20 en vrijdag 21 maart te proberen deze sturing te koppelen aan een visie-systeem dat Diana zal programmeren. Het voornaamste doel van deze sessie is om het principe aan te tonen zodat we daar weer verder op kunnen bouwen en om te onderzoeken hoe de samenwerking bevalt met het oog op een mogelijke coproductie volgend jaar. Technisch gezien is de missie geslaagd als we tenminste één robot-as direct op een camerabeeld kunnen laten reageren.</blockquote>

{{tag>Tech Art Electronics}}


~~DISCUSSION~~
