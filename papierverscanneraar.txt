====== Papierverscanneraar ======
De Papierverscanneraar is een nieuw apparaat: Een schredder met ingebouwde scanner, of een scanner met ingebouwde schredder, hoe je het maar bekijkt. De verscanneraar scant het papiertje (bijvoorbeeld een concertkaartje, boodschappenlijstje of foto). en transformeert het in één keer van fysiek tastbaar naar virtueel. Het fysieke object wordt door het apparaat echt versnippert / vernietigd om de transformatie onomkeerbaar te maken. Je helpt het fysieke object letterlijk naar een andere wereld. Van fysiek naar virtueel.

Het zou direct online geplaatst kunnen worden om te worden voorzien van metadata door de eigenaar maar ook misschien door anderen. Ik kan me er een soort game in de trend van Google Image Labeler of de ESP game bij voorstellen. Een foto, concertkaartje, boodschappenlijstje die wordt verscand komt direct naar boven in een online labeler spel (Human/Social Computation) en mensen zouden het object kunnen gaan taggen voorzien van metadata in de vorm van een spel.

Koert: Wat een grappig idee van die scanner/versnipperaar. Dat is een fijne installatie, leuk om mooi uit te voeren ook. Het toont ook mooi hoe ons digitale informatie tijdperk misschien wel het slechts gedocumenteerde tijdperk ooit wordt, als je begrijpt wat ik bedoel.

Rick: Ik vraag me wel af of het nog dicht genoeg bij m'n originele afstudeeridee staat waarbij ik wil onderzoeken wat er gebeurd als we al onze digitale data die niet gecreëerd is om te delen publiekelijk beschikbaar maken. Bij de verscanneraar gaat het niet om digital born content maar om content uit de echte wereld die digitaal gemaakt wordt... Maar bijv. een boodschappenlijstje is net zo goed data die niet gecreëerd is om te delen maar die op deze manier toch digitaal wordt.